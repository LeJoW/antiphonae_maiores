Donec ponam inimícos tuos,
    scabéllum pedum tuórum.
Virgam virtútis tuæ emíttet Dóminus ex Sion:
    domináre in médio inimicórum tuórum.
Tecum princípium in die virtútis tuæ in splendóribus sanctórum:
    ex útero ante lucíferum génui te.
Iurávit Dóminus, et non pœnitébit eum:
    Tu es sacérdos in ætérnum secúndum órdinem Melchísedech.
Dóminus a dextris tuis,
    confrégit in die iræ suæ reges.
Iudicábit in natiónibus, implébit ruínas:
    conquassábit cápita in terra multórum.
De torrénte in via bibet:
    proptérea exaltábit caput.
